# Instructable

Een instructable is een stappenplan - zonder verdere uitleg - hoe je vertrekkend van de bill of materials en gebruik makend van de technische tekeningen de robot kan nabouwen. Ook de nodige stappen om de microcontroller te compileren en te uploaden staan beschreven.  

### stap 1
bestel alle componenten uit de bill of materials  

### stap 2
Soldeer de nodige verbindingen van de componenten door naar de printplaat en vervolgens naar de volgende component. Het elektrisch schema kan je terugvinden onder technische tekeningen.  

### stap 3
Snijd uit het deksel van een opbergbox de ondergrond. Ik heb hiervoor de randen afgezaagd met een wipzaag en nadien verdeeld in 2, zodat het een kleiner oppervlakte is.  

### stap 4
Bevestig alle componenten op de grondplaat. Ik heb gebruik gemaakt van dubbelzijdige tape en een lijmpistool.
De sensor en printplaatjes hangen vast met dubbelzijdige tape. De batterijhouder en wipschakelaar zijn bevestigd met het lijmpistool. 

### stap 5
Maak uit een houten lat 2 blokjes van 5 cm en een even groot latje van aluminium om de motor op te klemmen. Vervolgens maak je 2 gaatjes door de grondplaat om de houten blokjes vast te zetten met vijzen. Dit dien je ook te doen tussen de aluminium lat en het blokje. Hier komt later de motor tussen.


### stap 6
Upload het programma naar de arduino. Importeer de nodige bibliotheken die onder "code -> finaal" staan in deze GitHub.

### stap 7
Schakel de wipschakelaar uit. Sluit de batterijen aan met de pluskant weg van de wipschakelaar. Beide batterijen moeten in dezelfde richting zitten.

### stap 8
Schakel de wipschakelaar in en maak verbinding met de arduino met je gsm via bluetooth.

### stap 9
Vervolgens kan je met de commando's uit de handleiding calibreren en de parameters aanpassen, zodat je een soepele rit kan bekomen. 

### stap 10
Blijf testen tot je tevreden bent met het resultaat. 

